### 唐詩三百首 

## 張九齡

### 感遇
<pre>
其一
蘭葉春葳蕤，桂華秋皎潔。欣欣此生意，自爾為佳節。
誰知林棲者，聞風坐相悅。草木有本心，何求美人折。

其二
江南有丹橘，經冬揂綠林。豈伊地氣暖，自有歲寒心。
可以薦嘉客，奈何阻重深。運命惟所遇，循環不可尋。
徒言樹桃李，此木豈無陰？
</pre>
## 李白

### 下終南山過斛斯宿置酒
<pre>
暮從碧山下，山月隨人歸。卻顧所來徑，蒼蒼橫翠微。
相攜及田家，童稚開荊扉。綠竹入幽徑，青蘿拂行衣。
歡言得所憩，美酒聊共揮。長歌吟松風，曲盡河星稀。
我醉君復樂，陶然共忘機。
</pre>
### 月下獨酌
<pre>
花間一壺酒，獨酌無相親。舉杯邀明月，對影成三人。
月既不解飲，影徒隨我身。暫伴月將影，行樂須及春。
我歌月徘徊，我舞影凌亂。醒時同交歡，醉後各分散。
永結無情遊，相期邈雲漢。
</pre>
## 杜甫

### 望嶽
<pre>
岱宗夫如何，齊魯青未了。造化鍾神秀，陰陽割昏曉。
蕩胸生曾雲，決眥入歸鳥。會當凌絕頂，一覽眾山小。
</pre>
### 贈衞八處士
<pre>
人生不相見，動如參與商。今夕復何夕，共此燈燭光。
少壯能幾時，鬢鬢各己蒼。訪舊半為鬼，驚呼熱中腸。
焉知二十載，重上君子堂。昔別君未婚，兒女忽成行。
怡然敬父執，問我來何方。問答未及己，驅兒羅酒漿。
夜雨剪春韭，新炊間黄粱。主稱會面難，一舉累十觴。
十觴亦不醉，感子故意長。明日隔山嶽，世事兩茫茫。
</pre>
### 佳人
<pre>
絕代有佳人，幽居在空谷。自云良家子，零落依草木。
關中昔喪亂，兄弟遭殺戮。官高何足論，不得收⻣肉。
世情惡萬事隨轉燭。
</pre>
### 夢李白
<pre>
其一
死別己吞聲，生別常惻惻。江南瘴癘地，逐客無消息。
故人入我夢，明我長相憶。君今在羅網，何以有羽翼?
恐非平生魂，路遠不可測。魂來楓林青，魂返關塞黑。
落月滿屋樑，猶疑照顏色。水深波浪闊，無使蛟龍得。
</pre>



